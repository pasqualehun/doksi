\chapter{Összefoglalás}\label{sect:}

Szakdolgozatom keretében bemutattam és összehasonlítottam a piacon lévõ földi irányítóegységek grafikus felületeit. Ezek összehasonlításából levont következtetéseket felhasználtam a Tervezés fejezetben.

Megterveztem, hogy a specifikáció megvalósításához milyen feladatok megoldása szükséges, ezeket a Megvalósítás fejezetben részleteztem. Bemutattam, hogy az egyes lépések megoldásához milyen eszközöket használtam fel, hogyan oldottam meg a megtervezett funkciókat.

Implementáltam egy grafikus felhasználói felületet, melyen a redundánsan küldött rádiójeleket kijelzem. A repülõgép aktuális pozícióját egy Google Maps alapú térképen vizualizáltam. A párhuzamosan, aszinkron érkezõ jelek közti eltérést a program detektálja és értesítést ad a kezelõ személyzetnek, ha ez elér egy kritikus szintet. Emellett megoldottam az útvonal feltöltésének a lehetõségét is, így kényelmesen kijelölhetõ a repülõgép által bejárandó terület.

Továbbfejlesztési lehetõségként a grafikus felület finomítását látom, mivel mint látható volt, pár már létezõ megoldás a beérkezõ jeleket grafikusan is tudta ábrázolni, mely valószínûleg hasznos lehet ebben a projektben is. Kiderült, hogy a mûhorizontot, mint a repülõgép aktuális orientációját kijelzõ mûszert az összes bemutatott program használja. Mivel ez nagyon informatív és könnyen értelmezhetõ megjelenítési forma, ezért ez egy hasznos funkciója lehetne a GroundControl-nak. Érdemes lenne a fedélzeten mûködõ hibadetektációs algoritmusok eredményét is leküldeni a programnak, hiszen ezek az algoritmusok nagyobb megbízhatósággal dolgoznak, mint a vett értékek kiértékelésén alapulók. 

Az MTA SZTAKI Rendszer és Irányításelméleti Kutatólaboratóriumának egy távoli célja a dolgozatban bemutatott repülõbõl egy olyan kooperatív flotta létrehozása, mely egymással összeköttetésben állva hajt végre feladatokat. Ennek figyelembevételével egy lehetséges fejlesztése lehetne a GroundControl több gép párhuzamos kiszolgálására való felkészítése.

